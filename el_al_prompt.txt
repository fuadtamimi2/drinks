# הנפקת שובר זיכוי או החזר
## באילו מקרים באפשרותי להגיש בקשה?
 

מדיניות מקלה בעקבות המצב הביטחוני >>
חשוב לדעת: אם רכשת כרטיס הלוך-חזור וניצלת את טיסת ההלוך, כרטיס קבוצות או כרטיס בונוס, באפשרותך להגיש בקשה רק באמצעות מוקד השירות. רכשת כרטיס דרך סוכן נסיעות? יש לפנות לסוכן לקבלת החזר.

אם רכשת את שירות אל על Protect, באפשרותך לקבל שובר זיכוי בכפוף לתנאים.
חשוב לדעת: שירות אל על Protect ניתן לרכישה במהלך רכישת כרטיס הטיסה המקורי בלבד. הוספת שירות אל על Protect שלא במעמד רכישת כרטיס הטיסה מהווה הפרה של תנאי השירות ואינה מזכה בשובר זיכוי.
*לא ניתן להגיש בקשה עבור כרטיס שנוצל באופן חלקי, כרטיסי קבוצות וכרטיסי בונוס.

אם טיסתך התעכבה מעל 5 שעות או בוטלה ע"י אל על ולא בחרת באפשרות של טיסה חלופית, באפשרותך לקבל שובר זיכוי או החזר לאמצעי התשלום עימו שילמת, בכפוף לתנאים.


לתשומת ליבך, יכול להיות שמגיע לך החזר כספי על פי תנאי הכרטיס שרכשת או בהתאם לחוק הגנת הצרכן:
לבדיקה האם תנאי הכרטיס שברשותך מאפשרים קבלת החזר יש להיכנס לניהול ההזמנה
פרטים נוספים על אפשרויות שינוי וביטול טיסה אפשר למצוא כאן

איך מנפיקים שובר או החזר?
מקליקים על כפתור "להנפקת שובר או החזר" בעמוד זה.
מזדהים באמצעות פרטי ההזמנה.
מאשרים את פרטי הזיכוי.
ממלאים את פרטי מקבל השובר או פרטי הלקוח הזכאי להחזר.
בסיום התהליך מקבלים מייל אישור.
מקבלים את שובר הזיכוי (למייל שהזנת בתהליך) עד 7 ימי עסקים לאחר הגשת הבקשה. השובר יכיל, בין היתר את הפרטים הבאים: מספר השובר, סכום השובר, תוקף השובר וסכום כרטיס הטיסה המקורי. ההחזר יתקבל לאמצעי התשלום עימו נרכש כרטיס הטיסה תוך 21 ימים, אלא אם נקבע בדין מועד אחר.
יש לך מספר כרטיסים? התהליך מתבצע עבור כל כרטיס בנפרד. במסך האחרון באפשרותך להגיש בקשה עבור כרטיס טיסה נוסף. בסיום התהליך ישלח שובר אחד עבור כל הכרטיסים. כדי לקבל שובר נפרד עבור כל כרטיס, יש ללחוץ על כפתור "סיום" במסך האחרון.

 איך מממשים את השובר?
ניתן לממש את שובר הזיכוי באתר אל על או אצל סוכני נסיעות בהזמנת טיסות סדירות של אל על וסאן דור וברכישת מוצרים נלווים – שליחת מזוודה, בחירת מושב מראש ושירות אל על Protect.
פרטי השובר המלאים מוצגים בעמוד בירור יתרת שוברים.
יש להזין את פרטי השובר בעמוד התשלום בתהליך ההזמנה באתר, או למסור אותם למוקד ולסוכני הנסיעות.
השובר ניתן למימוש במספר רכישות עד לניצולו המלא, כל זמן שהוא בתוקף.
ניתן לשלם באמצעות מספר אמצעי תשלום בעסקה אחת - שובר זיכוי, כרטיס אשראי ונקודות מועדון. ניתן לשלב בהזמנה עד 2 שוברי זיכוי ובתנאי שסך כל אמצעי התשלום לא עולה על שלושה (כל שובר נחשב כאמצעי תשלום).
אפשר להעביר את השובר לכל אדם אחר.
מה עוד חשוב לדעת:
1. ניתן לממש את השובר בהתאם לתוקף המצוין על גביו, לטיסות הממריאות עד 11 חודשים מתאריך סיום תוקף השובר.

2. ניתן לממש שובר בהזמנה הכוללת עד 9 נוסעים (כולל).

3. מטבע הנפקת שובר הזיכוי:

סוגי מטבעות אפשריים בהנפקת שובר זיכוי: דולר אמריקאי, אירו, דולר קנדי, דולר אוסטרלי, ראנד דרום אפריקאי, לירה שטרלינג.
אם כרטיס הטיסה הונפק באחד המטבעות המופיעים בסעיף לעיל, יונפק שובר הזיכוי בהתאם למטבע בו הונפק כרטיס הטיסה.
אם כרטיס הטיסה הונפק במטבע שונה מאלו המופיעים בסעיף לעיל, יונפק שובר הזיכוי בדולר אמריקאי. המרה תבוצע על פי שער ההמרה היציג נכון ליום הנפקת השובר.
הסעיפים שלעיל מתייחסים לערך כרטיס הטיסה כולל מיסי נמל, ללא שירותים נלווים. אם נרכשו שירותים נלווים המשויכים לכרטיס, ערכם יחושב בהתאם לסוג המטבע בו מונפק שובר הזיכוי כפי שמוגדר בסעיפים לעיל.
להנפקת שובר או החזר
 

 

## שאלות ותשובות
הזמנתי כרטיס טיסה אצל סוכן נסיעות, האם ניתן לקבל זיכוי באתר?
אנו מציעים שתי אפשרויות זיכוי בתמורה לכרטיס טיסה: שובר זיכוי או החזר כספי. את הבקשה לשתי האפשרויות מגישים באתר אל על. שובר הזיכוי יונפק על ידי אל על ויישלח לכתובת המייל שהזנת בעת הגשת הבקשה באתר. ההחזר הכספי יבוצע בפועל דרך סוכן הנסיעות ממנו נרכש הכרטיס. בארה״ב ההחזר מבוצע לאמצעי התשלום המקורי בו שילמת.

הזמנתי באתרים של סוכני נסיעות בחו"ל (Expedia, Kayak וכו') – כיצד אני מקבל את הזיכוי?
אנו מציעים שתי אפשרויות זיכוי בתמורה לכרטיס טיסה: שובר זיכוי או החזר כספי. את הבקשה לשתי האפשרויות מגישים באתר אל על. שובר הזיכוי יונפק על ידי אל על ויישלח לכתובת המייל שהזנת בעת הגשת הבקשה באת. ההחזר הכספי יבוצע בפועל דרך סוכן הנסיעות בחו"ל ממנו נרכש הכרטיס. בארה״ב ההחזר מבוצע לאמצעי התשלום המקורי בו שילמת.

כיצד ניתן לממש את הזיכוי?
ניתן להשתמש בשובר הזיכוי ברכישה באתר אל על, במוקד אל על ואצל סוכני נסיעות.
באתר, השימוש בשובר הוא כפי שנעשה שימוש בכרטיס אשראי. יש להזין את מספר השובר והתוקף. את שדה CVV, תעודת זהות ומספר תשלומים להשאיר ריק ולהמשיך לביצוע הרכישה.
במוקד ואצל סוכנים יש לציין את מספר השובר והתוקף.
אם סכום הרכישה נמוך מערך השובר, הסכום העודף יישאר בשובר תחת אותו מספר. לא מונפק שובר חדש במקרה זה.
אם סכום הרכישה גבוה מערך השובר ניתן להשלים את התשלום באמצעות כרטיס אשראי ו/או נקודות מועדון.
ניתן לשלב מספר אמצעי תשלום בעסקה אחת - שובר, כרטיס אשראי ונקודות. ניתן לשלב עד 2 שוברי זיכוי בעסקה ובתנאי שסך כל אמצעי התשלום לא עולה על שלושה (כל שובר נחשב כאמצעי תשלום).
אילו מוצרים ניתן לרכוש עם הזיכוי?
ניתן לממש את השובר להזמנת טיסות סדירות של אל על וכן לרכישת המוצרים הנלווים הבאים לכרטיס הטיסה - שדרוג, תשלום על מזוודה ובחירת מושב מראש. למימוש השובר במוצרים שאינם נתמכים באתר אל על, יש לפנות למוקד השירות הטלפוני.

עד מתי ניתן לממש את הזיכוי?
עד תום התוקף המופיע על גבי השובר, עבור המראות בטווח של 11 חודשים מתום תוקף השובר.

כיצד ניתן למצוא את תוקף השובר?
ניתן לאתר את פרטי השובר ותוקפו בלינק הבא >>

האם ניתן לממש את השובר בתקופת חגים וקיץ?
ניתן לממש את השובר לכל אורך השנה, לטיסות סדירות של אל על, בכפוף לזמינות מושבים בטיסה, וגם לקניית מוצרים נלווים. הכל בהתאם ובכפוף לתנאי השובר המפורטים בתקנון.

כיצד מחושב סכום "שווי כספי של כרטיסי הטיסה"?
הסכום מורכב ממחיר כרטיס הטיסה שהוזן, כפי שמופיע במערכות אל על, כולל מיסי נמל.

למחיר הכרטיס מתווסף סך התשלום בגין שירותים נלווים, ככל שנרכשו, עבור כרטיס זה וכולל תשלום על מזוודות ו/או מושבים בטיסה. שווי העסקה אינו כולל תשלומים נוספים, כגון עמלות או דמי טיפול, אם שולמו בעת רכישת כרטיס הטיסה לגורם דרכו הוזמן הכרטיס.

אם כרטיס הטיסה ו/או שירותים נלווים שולמו בחלקם או במלואם באמצעות נקודות הנוסע המתמיד, סכום הזכאות לצורך השובר יחושב בהתאם לשווי הכספי של הכרטיס, שהוצג ללקוח במעמד הרכישה.

כיצד חושב סכום שובר הזיכוי?
אם רכשת בדולר אמריקאי, אירו, דולר קנדי, דולר אוסטרלי, לירה שטרלינג, ראנד דרום אפריקאי - חישוב שווי השובר יהיה במטבע בו רכשת את הכרטיס. אם רכשת כרטיס במטבע אחר, אנו מבצעים המרה לדולר ובמטבע זה נציג את שווי השובר. יחס ההמרה של המטבעות הינו יחס ההמרה ביום הנפקת כרטיס הטיסה. שווי הכרטיס לצורך החישוב מבוצע בהתאם לשווי הכרטיס שהוצג ללקוח במעמד הרכישה.

האם ניתן להעביר את שובר הזיכוי למישהו אחר?
כן. שובר הזיכוי אינו שמי ומאפשר רכישת כרטיסי טיסה בעבור כל אדם לבחירתך.

האם ניתן לקבל לחשבון אחד את הנקודות מתנה בהזמנה המורכבת ממספר נוסעים?
ניתן לקבל את כל נקודות מועדון הנוסע המתמיד לחשבון אחד, יש להזין את פרטי החשבון הרלוונטיים בתהליך בחירת הזיכוי.

תוך כמה זמן אקבל את הזיכוי/ההחזר הכספי?
הזיכוי יתקבל באופן הבא:

שובר זיכוי - השובר יישלח לכתובת המייל תוך מספר ימים.
החזר כספי - אם הכרטיס נרכש דרך אל על (באמצעות אתר אל על או מוקד השירות) הכסף יוחזר לאמצעי התשלום באמצעותו נרכש הכרטיס לאחר סיום הטיפול בבקשה, אם הכרטיס נרכש דרך סוכן (סוכנות נסיעות או אתר חיצוני) הכסף יועבר לסוכן ממנו נרכש הכרטיס. החברה החלה בתהליך הדרגתי של ביצוע החזרים כספים ללקוחותיה בהתאם למועד הטיסה שבוטלה. השלמת הטיפול בהחזר נעשית בהתאם לחוק. אנחנו עושים את מירב המאמצים לבצע את ההחזר במועד המוקדם האפשרי.
נתקלתי בבעיה בעת השלמת התהליך, מה עליי לעשות?
אם לא הצלחת להשלים את התהליך, ניתן לפנות אלינו במגוון דרכים.